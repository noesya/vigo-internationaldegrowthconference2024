---
title: >
  Espazo Xove: chamada á participación
breadcrumb_title: "Espazo Xove: chamada á participación"
url: "/beyond-the-conference/espazo-xove/espazo-xove-chamada-a-participacion/"
slug: "espazo-xove-chamada-a-participacion"

full_width: false
design:
  full_width: false
  toc:
    present: true
    offcanvas: false

position: 1
translation_key: communication-website-page-8514059a-fddf-47ae-8f78-e731f3823296

bodyclass: 
image:
  id: "c1dc3ecc-66f5-4ea6-ba3d-2ee96f8c41c7"
  alt: ""
  credit: >
    

meta_description: >
  
description: >
  

summary: >
  
description_short: >
  

header_text: >-
  
legacy_text: >
  
blocks:
  - template: chapter
    title: >-
      Resumo do proxecto
    position: 1
    data:
      layout: no_background
      text: >-
        <p>Postgrowth SA: Pontevedra é un <b>proxecto de ciencia cidadá nas ciencias sociais</b>. O proxecto ten como obxectivo producir coñecemento sobre a <b>innovación sen crecemento</b> nun contexto territorial local. O proxecto involucra ao <b>alumnado e profesorado de 1º de Bacharelato do municipio de Pontevedra</b>, a través da súa participación nun proceso de ciencia cidadá no marco da investigación levada a cabo no proxecto ERC Starting Grant PROSPERA "Prospering without growth: Science, Technology and Innovation in a post-growth era" (GA 947713).</p><p>O alumnado colaborará no deseño do protocolo de investigación, na recollida de datos, na análise e interpretación dos mesmos, e tamén na diseminación e transferencia dos resultados. O proxecto combina traballo do profesorado co alumnado e sesións presenciais onde persoas do equipo de investigación traballarán temas específicos co alumnado. O proxecto remata <b>en Xuño de 2024</b>, na<b> 10ª Conferencia Internacional de Decrecemento e 15ª Conferencia da Sociedade Europea para a Economía Ecolóxica, </b>que terá lugar<b> na cidade de Pontevedra </b>nesa data. Deste xeito, alumnado e profesorado teñen a oportunidade de involucraranse na coprodución de coñecemento xunto coa comunidade académica de todo o mundo, e de participar nun proxecto que pretende sentar precedentes para ampliar a forma de levar a cabo a investigación.</p><p>    En paralelo, o proceso de ciencia cidadá será monitorizado para xerar coñecemento sobre o propio proceso, e será <b>recollido nun vídeo documental</b>. Isto facilitará a comunicación do mesmo e permitirá a súa reproducibilidade noutras cidades.<br></p>


      notes: >-
        




      alt: >-
        


      credit: >-
        


  - template: chapter
    title: >-
      FAQs (Preguntas frecuentes)
    position: 2
    data:
      layout: no_background
      text: >-
        <p><b>¿Quen pode participar?</b></p><p>O proxecto está deseñado para involucrar ao alumnado de 1º de Bacharelato. Calquera instituto da cidade de Pontevedra pode participar.</p><p><b>¿Canto custa?</b></p><p>O proxecto non ten custe económico para os institutos participantes. O proxecto xorde como iniciativa dende a Universidade de Vigo e o Concello de Pontevedra, e está cofinanciado pola FECYT (Fundación Española para la Ciencia y la Tecnología). </p><p><b>¿Como participo?</b></p><p>Simplemente, cubre o formulario de “Mostra de Interese” que se inclúe neste documento, e envíao a dirección de correo electrónico brsuarez@uvigo.gal.</p><p><b>¿Ata cando podo inscribirme?</b></p><p>Ata final de Setembro, aínda que se solicitará que antes de agosto se amose interese. De esta forma, o equipo de traballo poderá axustar os recursos necesarios en función do número de participantes.</p><p><b>¿Que supón a miña participación?</b></p><p>Un compromiso, asinado, co proxecto. Ao inicio do proxecto, o centro, a través dunha persoa que actúe en representación do mesmo, deberá asinar o seu compromiso de participación con proxecto. Isto débese a que o cálculo de recursos necesarios para executar o proxecto depende do número de entidades participantes, polo que é importante manter o compromiso ao longo de todo o curso escolar.</p><p><b>¿Que se ofrece?</b></p><p>Fundamentalmente, a oportunidade de involucrar ao alumnado nun proceso de investigación real no marco dunha investigación financiada con fondos europeos, e de participar nunha conferencia científica internacional, presentando os traballos no marco do evento e entrando en contacto coas mellores investigadoras e investigadores internacionais no eido do poscrecemento e a economía ecolóxica. </p><p>Trátase dun proxecto innovador que pretende sentar precedentes na forma de levar a cabo a investigación ofrecéndose, polo tanto, una experiencia única tanto para o profesorado coma para o alumnado. Ao finalizar o curso, tódalas persoas involucradas (docentes e alumnado) recibirán a súa acreditación conforme teñen participado no proxecto de forma activa.</p>


      notes: >-
        




      alt: >-
        


      credit: >-
        


  - template: chapter
    title: >-
      O proxecto en detalle
    position: 3
    data:
      layout: no_background
      text: >-
        <p>O proxecto xira en torno a un proceso de investigación completo que inclúe dende a fase inicial de formulación das preguntas de investigación ata a diseminación e transferencia dos resultados (Fig. 1). O desenvolvemento do proxecto acontece durante o curso escolar 2023/2024, dende setembro de 2023 ata xuño de 2024 (Fig. 2). Ao longo do proxecto, profesorado e alumnado participan en diferentes etapas do proceso de investigación (recadros amarelos na Fig. 1), e finaliza coa súa participación na conferencia internacional no verán de 2024.</p><p><img><br></p><p><b>Fig. 1. Diagrama de fluxo do proxecto</b>. En azul, os pasos definidos previamente polo equipo de traballo do proxecto. En amarelo, os pasos nos que participa o alumnado e profesorado. En marrón, as sesións presenciais con persoal do equipo de traballo. En verde, as sesións mínimas a realizar polo profesorado involucrado no proxecto.</p><p><b><br></b></p>


      notes: >-
        




      alt: >-
        


      credit: >-
        


  - template: chapter
    title: >-
      O proceso de investigación
    position: 4
    data:
      layout: no_background
      text: >-
        <p>O proceso de investigación organízase en oito etapas principais:<br></p><ol> <li>Formulación das preguntas de investigación</li> <li>Decisión sobre a posición ontolóxica e epistemolóxica</li> <li>Metodoloxía e métodos</li> <li>Protocolo de recollida de datos</li> <li>Recollida e preparación de datos</li> <li>Análise de datos</li> <li>Interpretación de datos e conclusións</li> <li>Divulgación e transferencia</li> </ol><p>Os centros educativos participan activamente a partir da cuarta etapa. De maneira orientativa, a investigación se enmarca na pregunta xenérica de como innovar sen crecemento, é dicir, como innovar sen estar suxeitos ao condicionante da xeración de beneficios ou do crecemento económico. En particular, a investigación é probable que se centre en como innovar sen crecemento nas cidades, de forma que o alumnado e o profesorado participará activamente na xeración de coñecemento para construír lugares máis sostibles e socialmente xustos no lugar onde conviven.</p><p>Para levar a cabo a investigación, é preciso seleccionar casos de estudo e analizar elementos que serán definidos previamente polo equipo de investigación da Universidade de Vigo. Unha vez seleccionados os casos de estudo, formaranse grupos de traballo nos distintos centros participantes, de forma que os casos e os temas a investigar sexan abordados de forma colaborativa entre tódolos grupos.</p><p>Tras a análise e interpretación dos resultados, o alumnado preparará charlas para levar á conferencia no verán de 2024. No marco do que vimos de denominar <i>Espazo Xove</i>, o alumnado participará activamente na conferencia, non soamente coa presentación dos resultados de investigación, senón tamén coa preparación de actividades interactivas que poñan en común a diferentes actores da sociedade, incluíndo persoas da academia, da administración pública, da política, da empresa e da cidadanía.</p>


      notes: >-
        




      alt: >-
        


      credit: >-
        


  - template: chapter
    title: >-
      
    position: 5
    data:
      layout: no_background
      text: >-
        


      notes: >-
        




      alt: >-
        


      credit: >-
        




---

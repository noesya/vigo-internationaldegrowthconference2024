---
title: >
  Postgrowth S.A.: Pontevedra. Imaxinando as cidades do futuro
breadcrumb_title: "Postgrowth S.A.: Pontevedra. Imaxinando as cidades do futuro"
url: "/gl/beyond-the-conference/espazo-xove-1/espazo-xove-chamada-a-participacion/"
slug: "espazo-xove-chamada-a-participacion"

full_width: false
design:
  full_width: false
  toc:
    present: true
    offcanvas: false

position: 1
translation_key: communication-website-page-8514059a-fddf-47ae-8f78-e731f3823296

bodyclass: 
image:
  id: "75352a6a-bfff-4c13-b64f-08fa45c953e0"
  alt: ""
  credit: >
    

meta_description: >
  
description: >
  

summary: >
  
description_short: >
  

header_text: >-
  
legacy_text: >
  
blocks:
  - template: chapter
    title: >-
      Que é Posgrowth S.A.: Pontevedra
    position: 1
    data:
      layout: no_background
      text: >-
        <p><i><b>Postgrowth S.A: Pontevedra</b></i> é un <b>proxecto de ciencia cidadá</b> en ciencias sociais que busca <b>co-crear a cidade do futuro</b>, unha cidade ecolóxica, sostible, deseñada para vivila e gozala en comunidade. O proxecto involucra ao <b>alumnado e profesorado de 1º de Bacharelato do municipio de Pontevedra</b>. A través da investigación de diversos casos de estudo locais, alumnado e profesorado participarán no estudo, dende unha perspectiva científica,das mellores <b>solucións creativas para abordar os retos ecolóxicos e sociais</b> aos que nos enfrontamos na actualidade. </p><p>O proxecto iníciase en Setembro de 2023 e remata coa participación do alumnado e profesorado na <b>10ª Conferencia Internacional de Decrecemento</b> e <b>15ª Conferencia da Sociedade Europea para a Economía Ecolóxica</b>, que terá lugar na cidade de Pontevedra en <b>Xuño de 2024</b>. Ao longo do curso, combinaranse sesións presenciais cun proceso de titoría constante por parte do equipo de traballo da Universidade de Vigo. Estas sesións sentarán as bases para que alumnado e profesorado colaboren no deseño do protocolo de investigación, a recollida de datos, a análise e interpretación dos mesmos, e tamén a diseminación e transferencia dos resultados. Isto último acontecerá fundamentalmente <b>no marco da iniciativa <i>Espazo Xove</i> da conferencia</b>. </p><p>O proxecto, polo tanto, ofrece a <b>oportunidade única de involucrar ao alumnado nun proceso de investigación real </b>no marco dunha investigación financiada pola Fundación Españoña para la Ciencia y la Tecnología (FECYT) e co apoio do proxecto europeo PROSPERA (ERC Starting Grant, GA 947713). Ao finalizar, tódalas persoas implicadas recibirán a súa acreditación de participación no proxecto. </p><p>En paralelo, o proceso de ciencia cidadá será monitorizado para xerar coñecemento sobre o propio proceso de ciencia cidadá, e será recollido nun <b>vídeo documental</b>. Isto facilitará a comunicación do mesmo e permitirá a reproducibilidade deste proxecto pioneiro noutras cidades.</p>


      notes: >-
        




      alt: >-
        


      credit: >-
        


  - template: chapter
    title: >-
      Detalles do proxecto
    position: 2
    data:
      layout: no_background
      text: >-
        <p>O proxecto divídese en dúas partes principais: investigación de solucións creativas, e participación na conferencia. Durante os meses de Setembro de 2023 a Maio de 2024, o proxecto está centrado na investigación de solucións creativas para os retos ecolóxicos e sociais que emerxen nas cidades do século XXI. O resultado será unha axenda de cambio transformadora para a cidade. Posteriormente, en Xuño de 2024 terá lugar a conferencia. </p><p>En termos operativos, en Setembro terá lugar unha sesión de lanzamento onde o equipo de investigación da universidade explicará ao persoal docente participante os detalles do proxecto, e sentará as bases para o correcto funcionamento do mesmo ao longo do curso. Nesta sesión tamén se formalizará a participación dos centros no proxecto. Ademais, ao longo do curso, haberá catro sesións presenciais co alumnado e o profesorado para traballar diferentes aspectos do proxecto. A Fig. 1 mostra o cronograma estimado destas sesións.</p><p>Seguindo o cronograma, a primeira sesión presencial co alumnado terá lugar en Novembro, e estará destinada a explicarlle o proxecto e debater sobre os diferentes casos de estudo a investigar na cidade. A segunda terá lugar ao redor de Xaneiro, e servirá para sentar as bases de cara a preparar o traballo de campo do alumnado nos diferentes casos de estudo. A terceira sesión terá lugar en Abril, e o obxectivo da mesma será traballar os resultados dos casos de estudo. A cuarta e última sesión terá lugar en Maio, e enfocarase en preparar o camiño cara a conferencia de Xuño. As características do proxecto fan indispensable a colaboración do profesorado ao longo de todo o proceso, sendo a súa principal labor motivar ao alumnado a participar activamente no proxecto, e axudar a coordinar a súa participación.</p><p>En canto á conferencia, a iniciativa <i>Espazo Xove</i> actuará coma ponte entre os centros educativos participantes no proxecto e a organización da conferencia. O <i>Espazo Xove</i> materialízase a través da asistencia de adolescentes ás distintas sesións da conferencia, pero tamén a través dun espazo físico onde se desenvolverán actividades de diversa natureza, como obradoiros, presentación de carteis, charlas ou mesas redondas. Será, polo tanto, un espazo para poñer en valor o traballo realizado ao longo do curso, pero tamén onde facer converxer aos diferentes sectores da sociedade, incluíndo persoas do ámbito político, administrativo, empresarial ou académico.</p><p>En definitiva, o proxecto ten un carácter esencialmente transversal, tocando aspectos que abranguen a tecnoloxía, a natureza, a política ou a filosofía.</p>


      notes: >-
        


      image:
        id: "5aab9479-288d-4d60-ad2c-7e3d57194f79"
        file: "5aab9479-288d-4d60-ad2c-7e3d57194f79"


      alt: >-
        


      credit: >-
        <p><b>Fig. </b><b>1</b><b>. Cronograma estimado do das sesións presenciais.</b> En verde, a sesión de lanzamento na que participarán o equipo de investigación e o equipo docente. En marrón, as sesións presenciais para traballar co alumnado. En azul, a conferencia. </p>


  - template: chapter
    title: >-
      O cronograma
    position: 5
    data:
      layout: no_background
      text: >-
        <p>Na Fig. 2 preséntase o cronograma estimado do proxecto. As últimas dúas liñas da táboa mostran o calendario estimado tanto das sesións independentes (as do profesorado) coma das visitas do equipo de investigación ao centro. O resto das liñas da táboa presentan as diferentes etapas do proceso de investigación completo. </p><ul> <li> <b>Setembro e Outubro:</b> O equipo de investigación pon a punto o proxecto, prepara o material didáctico, e o comparte co profesorado. O profesorado ten tempo para ler o temario e empaparse dos coñecementos necesarios para sentirse cómodo coa súa participación no proxecto. Organízase a sesión de lanzamento na que participan o equipo investigador do proxecto e o profesorado dos centros.</li> <li> <b>Novembro:</b> Sesión de preparación do alumnado por parte do profesorado. Primeira visita ao centro do equipo de traballo para presentar o proxecto e motivar a participación do alumnado no mesmo.</li> <li> <b>Decembro:</b> Sesión de protocolo por parte do profesorado para pensar en común posibles casos de estudo.</li> <li> <b>Xaneiro:</b> Segunda visita ao centro do equipo de investigación para decidir de forma colaborativa os casos de estudo e organizar a recollida de datos.</li> <li> <b>Febreiro e marzo:</b>  Recollida de datos. A recollida de datos é unha das tarefas centrais do alumnado. O profesorado encargarase de promover que o proceso de recollida de datos se efectúe adecuadamente. O equipo de traballo do proxecto, pola súa banda, estará en contacto directo tanto co alumnado coma co profesorado involucrado no proxecto para solucionar calquera dúbida ao respecto. O proceso de recollida de datos debe terminar, a mais tardar, a finais do  mes de marzo. A recollida de datos inclúe tamén a transcrición anónima das entrevistas. Os datos (a transcrición das entrevistas e outros documentos de interese) serán almacenados de forma segura segundo o acordado previamente no plan de xestión de datos elaborado polo equipo de traballo e comunicado aos grupos participantes na segunda visita ao centro.</li> <li> <b>Abril:</b> Sesión de análise de datos realizada polo profesorado onde se cubrirán os modelos normalizados para responder as preguntas clave.</li> <li> <b>Abril-Maio:</b><b> </b>Terceira visita ao centro do equipo de traballo para traballar na análise de datos.</li> <li> <b>Maio-Xuño:</b><b> </b>Cuarta visita ao centro do equipo de investigación para expoñer os resultados finais da investigación e organizar a participación do alumnado e profesorado na conferencia.</li> <li> <b>Final de Xuño:</b><b> </b>Conferencia.</li> </ul>


      notes: >-
        


      image:
        id: "b9d72d73-80bd-42ce-aba7-a7155cee34af"
        file: "b9d72d73-80bd-42ce-aba7-a7155cee34af"


      alt: >-
        


      credit: >-
        <p><b>Fig. 2. Cronograma estimado do proxecto</b>. O proxecto esténdese a longo de todo o curso escolar, dende setembro de 2023 a xuño de 2024. É importante ter en conta que o cronograma é unha estimación e pode sufrir modificacións ao longo do curso por múltiples circunstancias.<br></p>


  - template: chapter
    title: >-
      Mostra de interese
    position: 6
    data:
      layout: no_background
      text: >-
        <p>Se queres que o teu centro forme parte do proxecto <i>Postgrowth S.A. Pontevedra</i>, enche e asina o formulario que poderás descargar <a href="https://osuny.s3.fr-par.scw.cloud/gkc637sykqsyodwmsh9k571q5xs5?response-content-disposition=inline%3B+filename%3D%22Postgrowth-SA-Mostra-interese.pdf%22%3B+filename*%3DUTF-8%27%27Postgrowth-SA-Mostra-interese.pdf&amp;response-content-type=application%2Fpdf" target="_blank"><b>neste enlace</b></a>.</p>


      notes: >-
        




      alt: >-
        


      credit: >-
        


  - template: chapter
    title: >-
      FAQs (Preguntas frecuentes)
    position: 7
    data:
      layout: no_background
      text: >-
        <p><b>¿Quen pode participar?</b></p><p>O proxecto está deseñado para involucrar ao alumnado de 1º de Bacharelato. Calquera centro educativo da cidade de Pontevedra que conte con alumnado dese curso pode participar.</p><p><b>¿Canto custa?</b></p><p>O proxecto está financiado ao 100%, polo que non ten custe económico para os centros educativos. O proxecto xorde como iniciativa dende a Universidade de Vigo e o Concello de Pontevedra, e está cofinanciado pola Fundación Española para la Ciencia y la Tecnología (FECYT). </p><p><b>¿Como participo?</b></p><p>Cubrindo o formulario de Mostra de Interese que podes atopar nesta páxina, e enviándoo a dirección de correo electrónico brsuarez@uvigo.gal.</p><p><b>¿Ata cando podo inscribirme?</b></p><p>A Mostra de Interese debe estar asinada antes do 15 de Xullo. O proxecto iniciarase en Setembro, momento no que se formalizará a participación no proxecto</p><p><b>¿Que supón a miña participación?</b></p><p>Un compromiso co proxecto. En Setembro, o centro deberá asinar o seu compromiso de participación con proxecto. O cálculo de recursos necesarios para executar o proxecto depende do número de entidades participantes, polo que é importante manter o compromiso ao longo de todo o curso escolar.</p><p><b>¿Que se ofrece?</b></p><p>Fundamentalmente, a oportunidade de involucrar ao alumnado nun proceso de investigación real no marco dunha investigación financiada con fondos europeos, así como nunha conferencia internacional que reunirá a máis de 600 persoas de todo o mundo. Trátase dun proxecto innovador e pioneiro que pretende sentar precedentes na forma de levar a cabo a investigación. </p><p>Ofrécese, polo tanto, una experiencia única tanto para o profesorado coma para o alumnado. Ao finalizar o curso, tódalas persoas involucradas (docentes e alumnado) recibirán a súa acreditación conforme teñen participado no proxecto de forma activa.<br></p>


      notes: >-
        




      alt: >-
        


      credit: >-
        


  - template: partners
    title: >-
      
    position: 8
    data:
      layout: grid
      description: >-
        


      with_link: false

      partners:
        - slug: "fundacion-espanola-para-la-ciencia-y-la-tecnologia-fecyt"
        - slug: "universidade-de-vigo"
        - slug: "concello-de-pontevedra"


---
